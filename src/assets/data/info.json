{
    "image": "./image-1.jpg",
    "description": "Około 70 mln złotych - tyle miała kosztować organizacja wyborów prezydenckich wyznaczonych na 10 maja, które się ostatecznie nie odbyły. Poczta Polska, jak podał przed kilkoma dniami Konkret24, będzie się domagać zwrotu tych kosztów. Do sprawy odniósł się we wtorek rano w TVN24 Jacek Sasin, minister aktywów państwowych. Wicepremier potwierdził, że Poczta Polska dostanie w ramach rekompensaty \"tyle, ich tych kosztów poniosła\". - Dokładnej sumy nie pamiętam, około 70 milionów złotych - podał. Prowadzący rozmowę redaktor Konrad Piasecki zauważył, że w przeliczeniu na liczbę polskich obywateli - wychodzi na to, iż każdy Polak za organizację wyborów, które się nie odbyły, zapłaci 2 złote. - To może porozmawiajmy o tym, ile kosztuje awaria Czajki w Warszawie i ile trzeba na to wydać - skontrował Sasin. I dodał: \"demokracja kosztuje\". "
}